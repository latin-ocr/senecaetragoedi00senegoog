TRoADEs 75

hic est, hic est terror, Vlixe,

mille carinis. submitte manus

dominique pedes supplice dextra

stratus adora nec turpe puta 710

quicquid miseros fortuna iubet.

pone ex animo reges atavos

magnique senis iura per omnis

incluta terras, excidat Hector,

gere captivum positoque genu, 715

si tua nondum funera sentis,

matris fletus imitare tuae.

Vidit pueri regis lacrimas

et Troia prior, parvusque minas

trucis Alcidae flexit Priamus. 720

ille, ille ferox, cuius vastis

viribus omnes cessere ferae,

qui perfracto limine Ditis

caecum retro patefecit iter,

hostis parvi victus lacrimis: 725

‘suscipe' dixit ‘rector habenas

patrioque sede celsus solio3

sed sceptra fide meliore tene.'

hoc fuit illo victore capi:

discite mites Herculis iras. 730

an sola placent Herculis arma?

iacet ante pedes non minor illo

supplice supplex vitamque petit —-

regnum Troiae

quocumque volet Fortuna ferat. 735
VLIX. Matris quidem me maeror attonitae movet,
magis Pelasgae me tamen matres movent,
quarum iste magnos crescit in luctus puer.
ANDR. Has, has ruinas urbis in cinerem datae

’107 hic puer hic est A ΙΙ ’113 omnes A ΙΙ ’119 minas
(s ex x) 13²1! 729 profuit Scaliq er, at-d' Leo II 377 ΙΙ ’136 nulla
inscriptio EA Vlixes Andromacha vel Vl. Andr. Astyanax ψ 11
’189 an has A Ι datas A

