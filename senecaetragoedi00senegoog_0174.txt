122 L. ANNAEI SENECAE

proles fulminis improbi

aptat qui iuga tigribus·‚ 85
nec non, qui tripodas movet,

frater virginis asperae,

cedet Castore cum suo

Pollux caestibus aptior.

sic, sic, caelicolae, precor, 90
vincat femina coniugeS‚

vir longe superet viros,

Haec cum femineo constitit in chor0‚
unius facies praenitet omnibus.
sic cum sole perit sidereus decor, 95
et densi latitant Pleiadum greges
cum Phoebe solidum lumine non suo
orbem circuitis cornibus alligat.
* 'lt
ostro sic niveus puniceo color
perfusus rubuit, sic nitidum iubar 100
pastor luce nova roscidus aspicit.
ereptus thalamis Phasidis horridi,
effrenae solitus pectora coniugis
invita trepidus prendere dextera, ·
felix Aeoliam corripe virginem⁴ 105
nunc primum soceris, sponse, volentibus.
concesSO‚ 1uvenes ‚ ludite iurgi0‚
hinc illinc, iuvenes, mittite earmina:
rara est in dominos iusta licentia.

Candida thyrsigeri proles generosa Lyaei, 110
multifidam iam tempus erat succendere pinum.
excute soHemnem digitis marcentibus ignem.

93 uirgineo Av ΙΙ 94 praeeminet τ preminet A(·t) ΙΙ 95 side-
ribus A ΙΙ 97 solitum A ΙΙ post 98 hanc fere sententiam desiderat
Leo.- talem dum iuvenis conspicit, en ruborlp erfudit subito

purpureus genas ef Mus Rhen. 1897 p 515 n. 2 ΙΙ 99 pheniceo ψ ΙΙ
102 horridis A Η 105 Aoniam prendito virginem A ΙΙ 106 socero E

