HEROVLES ’ [OE TAEVSJ

Nota. Herculem Oetaeum a Seneca abiudicandam esse totam post
N Heinsium et Ric. Bentleium et ipse quondam statueram (De Seneca trag.
auctore p. 31) et Th. Birt statuit (Mus. Rhen. 34 p. 509); sublatis initio
fabulae (v, 1—232) et fine (1691 sqq.) genuinam relinqui Senecae tragoediam
P. Habrueker coniecit (Quaest. Annaeanae p. 49). Solam priorem fabulae
partem (1—705) a Seneca esse profectam eumque integram de Herculis morte
tragoediam scribere in mente non habuisse F. Leo copiose argumentatur
(Ι ⁷4); singulas potius eum scripsisse scaenas, alteram de virginibus ex
Oechalia abductis, alteram de Deianirae zelotypia. Cui ita assentitur L. Tachau
(Philol. XLVI [1887] p. 378), ut ne prologum quidem et quod sequitur chori
carmen (v. 1—172) ab ipso philosopho facta esse censeat. Argumenta a Leone
prolata acriter impugnavit ac maximam partem vel infirmavit vel diluit
P. Melzer dissertatione de Hercule Oetaeo Annaeana programmati gymnasii
Chemnitziam‘ addita (1890), sic statuens fabulam a poeta breviter delineatam,
non absolutam et perpolitam esse3 composuisse eum singulas scaenas, ante·
quam de totius fabulae consilio et ordine satis ei constaret, nam et plures
inveniri eiusdem consilii scaenas et male cohaerentes et inter se pugnantes
neque dubitandum videri, quin Seneca, si extremum perpoliendi operis laborem
adhibuisset, gemellis locis deletis in solitum versuum numerum tragoediam
fuerit contracturus (p. 13). Neque nova Pauli Barthii Lipsiensis argumentatio
per litteras mecum communicata eo valet, ut stare possit Leonis sententia

