X PRAEFATIO

typum extitisse alterius cuiusdam ordinis, qui licet sua
progenuerit vitia, ubi consentit cum Italis libris ‚ verae
lectionis vulgaris gravissimus erit testis; ubi differt, non-
numquam Italorum mendis medelam afferre poterit'. Cuius
ordinis cum praeter Trevethi librum nullum exemplar ser-
vatum sit, meliores codices Trevethianos circumspiciendos
fore et comparandos. Hac de causa cum codicis Urbi-
natis 355 signa quaedam Trevethianae originis prae se
ferentis ad Octaviam lectiones per Tscmnnnmm cum
Weidmanniano textu conferri iussisset, quod olim expertus
erat, confirmatum vidit, commentarios quidem Trevethianos
iterum iterumque aut plene exaratos fuisse aut in brevius
redactos et verbis poetae adscript08‚ sed ita ut Italo
textui attexerentur non interpolato Gallici textus lectioni—
bus: ipsum textum Trevethiani libri rarissime inveniri
neque ab ullo umquam homine accuratius ad hoc usque
tempus esse indagatum. Nam Urbinatem illum affinem
Rehdigerano 12 (nunc 120) ordini Φ potius, quem Leo
constituit, adnumerandum esse neque Trevethi librum re-
praesentare. Unum Rehdigeranum 14 (nunc 122) quam-
quam satis recentem et in Medea subsistentem textum
praebere et commentarios inter se respondentes. Cuius
lectiones in Hercule furente cum ³ Italorum optimo' con-
tulit, collatae quid differrent cum inter se tum a contextu
quem Leo constituit exploravit, tum quotquot elicere po-
tuit Trevethianas lectiones (τ) ex commentariorum latebris
apposuit, mirumque ut consensum textus cum Trevethi
verbis, ita dissensum utriusque ab Itala lectione depre-
hendit. Sic communem et codicis D, i. e. librorum ad Π
classem pertinentium, et Trevethiani exemplaris fontem
sibi* visus est aperuisse neque alium vulgatae lectionis
fontem fuisse statuit. Specimen recensionis A qualem
animo sibi finxit Herculis fabulae, in appendicis parte
altera proposuit (ibid. p. 9— 14).

Hanc Pmmu argumentationem quibus rationibus ad-
ductus non possim pro satis certo et solido disquisitionis
fundamento habere, Quaestionibus criticis p. 13 et 26 sq.

