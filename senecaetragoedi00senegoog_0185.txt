MEDEA · 133

versabit Arctos, flumina in pontum cadent, 405
numquam meus cessabit in poenas furor
crescetque semper. quae ferarum immanitas,
quae Scylla, quae Charybdis Ausonium mare
Siculumque sorbens quaeve anhelantem premens
Titana tantis Aetna fervebit minis? 410
non rapidus amnis, non· procellosum mare
Pontusve coro saevus aut vis ignium
adiuta flatu possit inhibere impetum
irasque nostras: sternam et evertam omnia.

Timuit Creontem ac bella Thessalici ducis? 415
amor timere neminem verus potest.
sed cesserit coactus et dederit manus:
adire certe et coniugem extremo alloqui
sermone potuit — hoc quoque extimuit ferox3
laxare certe tempus immitis fugae 420
genero licebat — liberis unus dies
datus est duobus. non queror tempus breve:
multum patebit. faciet hic faciet dies
. quod nullus umquam taceat -- invadam deos
et cuncta quatiam. NVTR. Recipe turbatum malis, 425
era, pectus, animum mitiga. MED. Sola est quies,
mecum ruina cuncta si video obruta:
mecum omnia abeant. trahere, cum pereas, libet.
NVTR. Quam multa sint timenda, si perstas, vide:
nemo potentes aggredi tutus potest. 430

IASON MEDEA

O dura fata semper et sortem asperam,
cum saevit et cum parcit ex aequo malam!

408 ionium m. A ΙΙ 409 quaeque A ΙΙ 410 ethne Av Ι ferbuit
Madviy. At ef. Richteri disputationem symb. p. 34 ΙΙ 412 pontus-
que A ΙΙ 413 imitari imp. Leo, refutat Richter l. n. ΙΙ 417 ces-
sarit Av Ι conuictus A ΙΙ 418 ad c. coniugem et E ΙΙ 422 est
om. Δ11423 fac. h. dies faciet E ss 430 potentem E n 431 neon.
unm (ef. v. 179) ΙΙ 432 mala E

