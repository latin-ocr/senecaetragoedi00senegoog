XX PRAEFATIO

stantissimis veteris Italae testibus, Augustanum, Vadianum
(R 10 Ag. V = Α(“ῑ)). Qui quoniam in veris et indubitatis
plerumque cum Σ consentiunt, in dubiis locis emendatiora
haud raro illo exemplari praebent, quin ex alio quodam
communis omnium archetypi apographo minus vitiose de·
scripto manaverint non dubito. Quare ubi ordinis H libri
vel omnes vel aliquot cum Ast) conspirant, eorum quoque
lectiones non tam Italorum correcturis quam puriori cui-
dam antiquitatis fonti deberi recte statuetur. Quamquam
quoniam ordinis Ast> libri non ubique clauso agmine in-
cedunt, sicut in Leonis classibus singuli non raro dissident
inter se atque discordant, fieri non potuit quin de arche-
typi scriptura recte constituenda non numquam dubitatio
relinqueretur. Atque hoc etiam fatendum est, non tantum
valere istorum codicum auctoritatem, ut eorum ope novum
quoddam ac firmius Octaviae recensendae et emendandae
fundamentum possit substrui. Nullo enim praetextae loco
contigit, ut novis subsidiis vetus archetypi lectio aut rectius
constitui aut emendari facilius videretur posse. Quae cum
ita essent, a me impetrare non potui, ut repetitis Weid-
mannianae editionis lectionibus differentes nostrorum
librorum scripturas apponerem inutiliumque lectionum
caeca mol'e adnotationem criticam onerarem potius quam
adiuvare'm. Itaque vitata infructuosi laboris ostentatione
hoc tantum* egi, ut omni lectionum turba subtiliter exa-
minata et perpensa quid in communi archetypo re vera
fuisse consentaneum esset, id aut in textu ponerem aut
in adnotatione A littera addita significarem, differentes
ab archetypi lectione codicum scripturaS, ubi eas enotare
haud inutile videretur, littera ψ signarem, quotiescunque
dubitatio incideret, haec vel illa scriptura propius a ve-

 

Φ archetypon qualicunque via redeunt. Ordini H adsignandus
videtur codex Laurentianus plut. XXXVII, 7 (Ν) saeculi ut vi-
detur XIV, de cuius scripturis H. Peter nos certiores fecit, qui
olim eum inspexerat Lectionem praebet paulo puriorem quam
Leonis L, nullo tamen artiore cognationis vinculo cum eo
cohaeret

