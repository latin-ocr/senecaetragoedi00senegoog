PHOENISSAE 1 1 1

quam paene mater maius aspexi nefas,

quam quod miser videre non potuit pater.

licet timore facinoris tanti vacem

videamque iam nil tale, sum infelix tamen

quod paene vidi. per decem mensum graves 535
uteri labores perque pietatem inclitae

precor sororis et per irati sibi

genas parentis, scelere quas nullo nocens,

erroris a se dira supplicia exigens,

hausit: nefandas moenibus patriis faces 540
averte, signa bellici retro agminis

flecte — ut recedas, magna pars sceleris tamen
vestri peracta est: vidit hostili grege

campos repleri patria, fulgentes procul

armis catervas vidit, equitatu levi Α 545
Cadmea frangi prata et excelsos rotis

volitare procereS‚ igne flagrantes trabes

firmare, cineri quae petunt nostras domos,

fratresque (facinus quod novum et Thebis fuit)

in se ruentes: totus hoc exercitus, 550
hoc populus omnis, utraque hoc vidit soror
genetrixque vidi: nam pater debet sibi

quod ista non spectavit. occurrat tibi

nunc Oedipus, quo iudice erroris quoque

poenae petuntur. ne, precor, ferro erue 555
patriam ac penates neve ‚ quas regere expetis,

everte Thebas. quis tenet mentem furor?

petendo patriam perdis? ut fiat tua,

vis esse nullam? quin tuae causae nocet

ipsum hoc quod armis uris infestis solum 560
segetesque adultas sternis et totos fugam

edis per agros: nemo sic vastat sua;

533 timere f. t. uicem Af ss 535 mensium A ΙΙ 536 pietate
inclitas A ΙΙ 537 sorores A ΙΙ 539 dura At ΙΙ 548 petant N. Heinsius
p. 58 ΙΙ 551 et populus A (sic Bentley) 1 utramque E et utraque A
corr. Peiper (h. p. utrimque ο. L. Miiller) ΙΙ 552 uidit ω corr.
I. Gronov ΙΙ 553 om. At ΙΙ 560 armis uestris At ΙΙ 561 adustas A

