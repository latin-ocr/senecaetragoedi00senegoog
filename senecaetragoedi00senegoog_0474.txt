422 ΙΝ CERTI

veloxque sensus. coniugem thalamos toros
vidisse te miraris amplexu novi

haerens mariti? sed movent laeto die
pulsata palmis pectora et fusae comae‘?
Octaviae discidia planxerunt sacros

inter penates fratris et patrium larem.

fax illa, quam secuta es, Augustae manu
praelata clarum nomen invidia tibi
partum ominatur. inferum sedes toros
stabiles futuros spondet aeternae domus.

· iugulo quod ensem condidit princeps tuus:

bella haud movebit, pace sed ferrum teget.
recollige animum, recipe laetitiam, precor,
timore pulso redde te thalamis tuis.

POP. Delubra et aras petere constitui sacras,

caesis litare victimis numen deum,

ut expientur noctis et somni minae
terrorque in hostes redeat attonitus meos.
tu vota pro me suscipe et precibus piis
superos adora, maneat ut praesens status.

CHORVS ’ἲ

Si vera loquax fama Tonantis
furta et gratos narrat amores
(quem modo Ledae pressisse sinum
tectum plumis pennisque ferunt,
modo per fluctus raptam Europen
taurum tergo portasse trucem),
quae regit et nunc deseret astra,
petet amplexus, Poppaea, tuos,
quos et Ledae praeferre potest
et tibi, quondam cui miranti

745

750

755

760

765

770

⁰748 rogos A corr. ψ ΙΙ ’146 dissidia ψ Η ’160 et vota A corr.
Gronov n '161 praesens metus A corr. Bachekr (Peipers suadet
ut p. metus) ΙΙ ’162 loquax A loquar ψ ΙΙ ’164 que A corr. ψ ΙΙ

’165 ferum A corr. ψ ΙΙ ’166 europam ψ

