TROADES 63

AGAM. Inclusa fluctu — PYRRH. Nempe cognati maris:
Atrei et Thyestae nobilem novi domum. 341
AGAM. Ex virginis concepte furtivo stupro
et ex Achille nate, sed nondum viro -
PYRRH. Illo ex Achille, genere qui mundum suo
sparsus per omne caelitum regnum tenet: 345
Thetide aequor, umbras Aeac0, caelum Iove.
AGAM. Illo ex Achille, qui manu Paridis iacet.
PYRRH. Quem nec deorum comminus quisquam petit.
AGAM. Compescere equidem verba et audacem malo
poteram domare3 sed meus captis quoque 350
scit parcere ensis. potius interpres deum
Calchas vocetur· fata si poscent, dabo,

Tu qui Pelasgae vincla solvisti rati
morasque bellis, arte qui reseras polum,
cui viscerum secreta, cui mundi fragor 355
et stella longa semitam flamma trahens
dant signa fati, cuius ingenti mihi
mercede constant ora: quid iubeat deus
effare, Calchas, nosque consilio rege.
CAL. Dant fata Danais quo solent pretio viam: 360
mactanda· virgo est Thessali busto ducis;
sed quo iugari Thessalae cultu solent ’
Ionidesve vel Mycenaeae nurus ‚
Pyrrhus parenti coniugem tradat suo:
sic rite dabitur. non tamen nostras tenet 365
haec una puppes causa: nobilior tu0‚
Polyxene, cruore debetur cruor.
quem fata quaerunt, turre de summa cadat
Priami nepos Hectoreus et letum oppetat.
tum mille velis impleat classis freta. 370

post 840 Ayamemnonis orationem excidisse censet Peiper
846 aequora Ε cf. Leo Ι 59 ΙΙ 349 male τ ΙΙ 351 'diuum Ε Η
352 poscunt A ΙΙ 354 belli Ε ΙΙ 357 dat ω corr. τ 359 cal-
ca A Η 363 ionidae suae Ε Ioides Heusinyer,1noides Peiper ΙΙ
363 q. f q. dura reclusum cadat A Η 369 Priamo E

