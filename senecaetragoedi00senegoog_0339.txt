THYESTES 287

conantemque sequi deserit3 hic bibit
alt-um de rapido gurgite pulverem. 175

ATREVS SATELLES

Ignave‚ iners, enervis et (quod maximum
probrum tyranno rebus in summis reor)
inulte, post tot scelera, post fratris dolos
fasque omne ruptum questibus vanis agis
iratus Atreus? fremere iam totus tuis 180
debebat armis orbis et geminum mare
utrimque classes agere, iam fiammis agros
lucere et urbes decuit ac strictum undique
micare ferrum. tota sub nostro sonet
Argolica tellus equite3 11011 silvae tegant 185
hostem nec altis montium structae iugis
arces3 relictis bellicum totus canat
populus Mycenis, quisquis invisum caput
tegit ac tuetur, clade funesta occidat.
haec ipsa pollens incliti Pelopis domus 190
ruat vel in me, dummodo in fratrem ruat.
age, anime, fac quod nulla posteritas probet,
sed nulla taceat. aliquod audendum est nefas
atrox, cruentum, tale quod frater meus
suum esse mallet —- scelera non ulcisceris, 195
nisi vincis et quid esse tam saevum potest
quod superet illum? numquid abiectus iacet‘?
numquid secundis patitur in rebus modum,
fessis quietem? novi ego ingenium viri
indocile: flecti non potest — frangi potest. 200
proinde antequam se firmat aut vires parat,
petatur ultrO‚ ne quiescentem petat.

in titulo pro satellite Servus A et sic per totam scaenam ΙΙ
Κ177 probum Ε ΙΙ 180 iras, at (vel et) Argos f. i. totum t. A ΙΙ
181 d. a. omnis A ΙΙ 182 innare classis. iam tuis fl. a. A ΙΙ
185 argolico At ΙΙ 195 malit A ΙΙ 201 firmet a. v. paret A u
202 om. ψ(τ)

